# Ústní zkoušky

### Kdy ústní probíhají?
- Oficiálně je pro všechny střední školy vyhrazen termín 15 pracovních dnů (3 týdnů).
- SPŠE v roce 2023 využila poslední dva týdny - je to stejný termín jako jsou praxe pro druháky / třeťáky.
- Třída pak má přidělený jeden týden. První den (v pondělí ráno) je pak zahájení, poslední den (ve čtvrtek nebo v pátek odpoledne) je pak ukončení.
- Dopředu se dozvíš, v jaký den maturuješ. Daný den maturuje většinou 5 lidí. Na zahájení i konec se musíš dostavit taktéž, takže v nejhorším případě pojedeš do školy daný týden třikrát.

<br>


### Jak probíhá zahájení a ukončení? Dává se něco učitelům?
- V pondělí cca v 8:00 nastoupíte všichni před tabuli. Na druhé straně třídy jsou připraveni učitelé, třídní se postaví doprostřed třídy a uvede vás (je to trochu komedie, ale tvařte se vážně - btw, snad mi Libore odpustíš ;) ), pak pronese někdo z vedení krátký proslov a představí se předsedkyně.
- Dále je vhodné dát všem učitelkám v komisi kytku. Většinou to zaplatíte z peněz z posledního zvonění. Je dobré začít kytky shánět dřív jak v neděli, protože pak to bude fakt mastné. Pokud jste na mizině, kupte každé učitelce třeba velkou růži.

<br>

- Ukončení pak probíhá po oznámení posledních výsledků (ve čtvrtek / v pátek). Zase celá třída nastoupí, třídní řekne nějaký proslov, pak někdo z vedení a nakonec předsedkyně. Pokud máte normálního třídního předsedu, je dobré, aby řekl i nějaký proslov on.
- Nakonec je opět vhodné dát všem učitelkám kytku, učitelům možná nějakou flašku (záleží jaký máte budget, Božkov bych spíš nedával) a předsedovi třeba nějaký perník či něco s motivem Pardubic. Pokud je před předseda z Pardubic, pak postačí třeba čokoláda, dárkové balení oříšků či něco takového.

<br>

### Kdy se dozvím výsledky?
- Po dozkoušení všech lidí mají učitelé krátkou poradu (max. 15 minut), následně nastoupíte v pořadí v jakém jste maturovali k tabuli.
- Předsedkyně přečte tvoje jméno, ty uděláš krok dopředu a následně přečte tvoje hodnocení. Dozvíš se také hodnocení slohů.
- Pokud daný člověk prospěl, je vhodné mu zatleskat. Pokud ne, tleskat není úplně vhodné.
- Následně uděláš krok dozadu zpět do řady a přečtou se výsledky dalšího.

<br>


### Musím mít během ústních oblek?
- Ano, jak během zahájení, tak v den zkoušek, tak i na ukončení.

<br>

### Kdo u ústní maturity je?
- **Zkoušející** - ten hlavní co tě zkouší (například JEL).
- **Přísedící** - ten vedle zkoušejícího, může se tě taky ptát (například PRI).
- **Předseda** - učitel z jiné školy, měl by dohlížet na objektivnost zkoušek.
- **Místopředseda** - učitel ze školy, většinou někdo, kdo vás neučil nebo tolik nezná (například KVA / BAT / BOU apod.).
- **Třídní** - může být zároveň i zkoušející (například minulý rok JEL byl ve svojí třídě na HW, my jsme měli BAJ na WA).

<br>

### Kdo se mě bude ptát?
- Hlavně se tě bude ptát zkoušející, popřípadě přísedící (například u HW / PS se tě ptá vyučující na daný předmět).
- Ostatní členové se tě prakticky neptají, ale pokud například předseda rozumí danému předmětu, zeptat se tě může.

<br>

## Kolik časů je u ústních na přípravu, jak dlouho trvá ústní zkošuak?
- Standardně 15 minut u PS / HW, 20 minut u AJ a ČJ a 30 minut u WA (tam ale musíš udělat praktickou část).
- Zkouška pak probíhá nejvíce 15 minut.

<br>

## Můžou mě pustit ze zkoušky dřív?
- U HW / PS bych s tím nepočítal.
- U AJ / ČJ maximálně o pár minut.
- U WA pokud máš jednoduchou otázku a nemají se tě na co ptát, tak mě například pustili po 5 minutách.
- Většinou pokud tě pustí nějak významně dřív, tak to znamená, že ti dají nejspíše za 1 (v žádném případě tě nemůžou po 5 minutách pustit / vyhodit a dát ti za 5). 

<br>

### Jak příprava a zkouška probíhá?
- Tohle je detailně rozepsáno u každého předmětu.

<br>

### Jak oslovovat komisi?
- I když je to cringe (Libor snad opět odpustí ;) ), je vhodné VŽDY zahájit zkoušku spojením *Vážená maturitní komise, vylosoval jsem si otázku číslo XX...* a následně začít mluvit.

<br>

### V jaké místnosti probíhají zkoušky? Je nějaká odpočinková místnost?
- Zkoušky probíhají většinou ve vaší třídní účebně, popřípadě v nějaké vedlejší, předem se to určitě dozvíte.
- Každá třída má taktéž k dispozici vlastní odpočinkovou místnost, kam učitelé nechodí. Tam si můžeš odpočinout, nechat věci, vidíš tam taky rozpis zkoušek. Během dne taktéž dostaneš dukátky, můžeš si skočit do kantýny či do Penny..

<br>

### Máme učitelům přinést nějaké jídlo?
- Je vhodné, abyste učitelům přinesli něco k jídlu - domluvte se v dané skupince, co daný den maturuje a alespoň něco přineste - kupte třeba pár chlebíčku a k tomu třeba někdo upečte buchtu.
- Jídlo se pak dává do odpočinkové místnosti pro učitele - odchytněte ráno nějakého učitele od vás a řekněte mu, jestli můžete dát jídlo do místnosti. Tam to jenom dejte, učitelé si to už pak srovnají.
- Rozhodně nedávejte jídlo do zkušební místnosti, myslím, že je to od vedení dokonce zakázané. Taky si pamatujte, že místnost pro učitele je určena pro všechny učitele, ne jen pro ty, které máte u zkoušek, takže moc neovlivníte, aby zrovna vaše chlebíčky měl jen JEL...

<br>

### Můžu mít na zkoušce pití?
- Ano, a dle mého názoru je to velice vhodné. Nech si třeba velkou láhev v odpočinkové místnosti a pak si nos menší láhev do zkušební místnosti. Mluvit budeš opravdu dost, takže je dobré mít k dispozici pití a v případě problémů se napít.

<br>

### Mám se učit všechny otázky?
- Je lepší umět od každé otázky alespoň nějaké základy, než umět nějaké perfektně a nějaké vůbec - věř, že takový přístup se ti šeredně vymstí.

<br>

## Kolik znalostí potřebuju na to, abych prolezl?
- U všech předmětů na 4 stačí umět opravdu něco. Řekl bych, že je spíše důležité umět dobře základy, než umět nějaké speciality a pak zbytečně zmatkovat.
- Například u HW je lepší umět vysvětlit pořádně rozdíly RISC a CISC a už neumět fáze pipelingu, než když se ti to bude plést a sice si vzpomeneš na nějaké fáze pipelingu, ale bude vidět, že se neorientuješ v rozdílech mezi RISC a CISC.

<br>

## Jak si nějakou otázku nevytáhnout?
- Samozřejmě tohle moc neovlivníš, ale já jsem si například pro vnitřní klid duše odpočítal žetonky a vzal jsi si takový v pořadí, který jsem nechtěl - takže když jsem nechtěl 15, vzal jsem si v pořadí 15. žetonek.
- Samozřejmě je to ale úplně na random, takže moje taktika je vlastně úplně k ničemu.