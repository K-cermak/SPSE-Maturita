# Čeština - Ústní

### Všeobecné informace o ústních můžeš nalézt [zde](../../FaQ/USTNI.md).

> ⚠️⚠️ **Kde jsou rozbory?**: Všechny rozbory jsem zakoupil na [této](https://www.snadnamaturita.cz/) stránce. Líbilo se mi, že všechny rozbory jsou udělané na jednu stránku A4 ve stejném stylu. I když bych rád všechny koupené materiály sem nahrál, z důvodu případného porušení autorských prav to dělat nebudu.

<br>

> Jeden rozbor většinou stojí 15 Kč. Pokud se domluvíte se spolužáky, a nějak to mezi sebe rozpočítáte, věřím, že v menší skupince se dostanete na částku pod 100 Kč na osobu (a za to ani nedáte s BAJ jeden panák..),

<br>

### Kolik knížek si vlastně musím vybrat? Jaká jsou pravidla?
- Ze seznamu knih (cca 100 knih) si musíš vybrat 20 knížek
- Minimálně 2 knihy musí být próza, dvě musí být poezie, dvě drama.
- Od jednoho autora maximálně 2 díla.
- Ohledně historického kontextu:
    - Světová a česká literatura do konce 18. století - minimálně 2 knihy.
    - Světová a česká literatura 19. století - minimálně 3 knihy. 
    - Světová literatura 20. a 21. století - minimálně 4 knihy.
    - Česká literatura 20. a 21. století  - minimálně 5 knih.

<br>

### Mám všechny knížky číst? Stačí mi audiokniha nebo film?
- Samozřejmě je lepší všechny knížky přečíst. I když je pravda, já jsem některá starší (nudná) díla nečetl a přečetl jsem si jen rozbor.
- Knížky jsem většinou četl společně s audioknihou. Audioknihy lze poměrně snadno sehnat na YouTube a na Ulož.tu. Je ale dobré si dávat pozor na to, zda audiokniha souhlasí s textem knihy (například Proměna od Kafky je většinou k dispozici jako dramatizované dílo,  čtěný originál knihy je nutné poměrně dost hledat.)
- U filmů je vhodné si zjistit, jak se odlišují od knihy, a pokud více, tak nejprve zhlédnout film a pak si třeba přečíst knihu.

<br>

### Jaké díla bys mi doporučil?
- **Exupéry Antoine de Saint - Malý princ**
    - Sice knížka je dost zvláštní, ale sehnal jsem k tomu velmi dobrou audioknihu, navíc to je fakt krátké.
- **Hemingway Ernest - Stařec a moře**
    - Je to nudná kravina, ale zase to má celkem přímočarý děj a dá se možná o tom dost kecat.
- **Orwell George - Farma zvířat**
    - Pokud se zajímáte o politiku / historii, bude to celkem dobré, navíc to má pěkně zpracovaný film, který +- souhlasí s knihou.
- **Bradbury Ray - 451 stupňů Fahrenheita**
    - Sice chápu co chtěl autor říct, ale film se mi až tolik nelíbil, ale vydržet se to dá. Knihu jsem sice nečetl, ale řekl bych, že oproti filmu tam nejsou příliš velké rozdíly. 
- **Kafka Franz - Proměna**
    - Sice Kafku nemusím, ale ta knížka je dost krátká a dá se o tom dobře mluvit.
- **Dyk Viktor - Krysař**
    - Audiokniha byla fakt strašně skvělá, takže jsem si to celkem užil.
- **Hrabal Bohumil - Ostře sledované vlaky**
    - Film i kniha celkem resident sleeper, ale film je prakticky stejný jako kniha (jen tam je jinak postavená časová rovina).
- **Hrabal Bohumil - Obsluhoval jsem anglického krále**
    - Film jsem si hodně užil, kniha je tedy o dost jiná a nevidět film jako první, nevím, jak bych ji pochopil, ale jinak docela šla.
- **Viewegh Michal - Báječná léta pod psa**
    - Film je topovka, kniha se sice mírně liší, ale když seženete audioknihu (je po kouskách na Ulož.tu, ale zhruba třetina chybí, tak je fakt dobrá i kniha).

<br>

### Jaké díla není dobrý nápad brát?
- **Molière - Lakomec**
    - Ne že by to bylo složité, ale je tam dost postav a je snadné se v tom zamotat, takže je dobré to zvážit.
- **Němcová Božena - V zámku a v podzámčí**
    - Četl jsem dvakrát (!), nepochopil jsem z toho pořádně nic, film jsem neviděl, ale prý je úplně o něčem jiném.
- **K. J. Erben - Kytice**
    - Obsahuje více sbírek, což může být dost na nic. Já jsem si radši jako poezii vzal Edisona (od Nezvala) a Máj (od Máchy), což při snaze o pochopení co se v tom vlastně děje bylo na to se totálně ožrat, ale alespoň to má celistvý děj... 

<br>

### Udělám to? Fakt literaturu nemám rád a bojím se?
- Taky jsem se bál a překvapivě učitelky byly dost nápomocné a opravdu se snažily dost pomoct a doplňovaly. Je pravda, že jsem měl štěstí v knížce (Bílá nemoc od Čapka), kterou jsem četl a celkem se o tom dalo mluvit. Jinak já jsem češtinářku poslední 2 roky ignoroval, naposledy jsem dával pozor na začátku prváku.
- Z češtiny nakonec od nás odmaturoval každý (a to včetně těch, co nepřečetly nic), z druhé třídy to něudělal jeden (ten měl Švejka od Haška a nevysvětlil začátek díla a na otázku, kdy byla první světová válka taky neodpověděl)..

<br>

### Co to je rozbor neuměleckého textu?
- Kromě části výňatku z knihy obsahuje tvoje zkouška ještě část výňatku z neuměleckého textu. Ten většinou souvisí nějak s knihou (já jsem tam měl článek o moru).
- U neuměleckého textu je důležité říct v jakém je funkčním stylu, jaký v něm převažuje slohový postup, zda je spisovný a jak souvisí s knihou. Je to taková záchrana, pokud o knize fakt nic nevíš, tak alespoň říct něco o tomto.

<br>

### Jak jsou dobré rozbory [Na potítku](https://www.youtube.com/@Napotitku)?
- Mně osobně přišly ty rozbory až moc zaměřené na kontext té knihy, informace o autorovi apod. Pokud se fakt zajímáš o literaturu zajímáš a baví tě to, tak to je asi ok, ale pokud se z toho chceš dozvědět informace o samotném ději té knihy, tak super mi už nepřišly. Ale ten týpek je frajer, to uznávám. 

<br>

### Musím znát děj knihy?
- Primárně bys měl umět ten výňatek z knížky umět zasadit do díla.
- Většina učitelů tě navíc nechá, pokud začneš povídat o ději a je to prostor, jak si "zabrat" nějaký čas. Samozřejmě pak záleží na učiteli, ale bylo jim celkem "jedno", jestli si víc mluvil o ději nebo třeba o historickém kontextu a autorovi.
- Samozřejmě to tedy podmínka pro úspěšnou maturitu není, ale rozhodně je to lepší znát.

<br>

### Koho jsi měl u maturity?
- Z češtiny jsem tam měl FOR (ta už na škole nejspíše neučí) a POS. Obě dvě byly dost v pohodě a upravdu byly nápomocné.
- Co jsem slyšel, v druhé třídě měli HAN a JED a prý taky byly bez problému. BED prý taky šla, takže bych se nebál.