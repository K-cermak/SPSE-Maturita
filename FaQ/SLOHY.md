# Slohy

### Co to je sloh?
- Slohová práce (neboli písemná práce) je první část maturit, kdy musíš napsat souvislý text na dané téma v daném stylu.
- Je to pravděpodobně nejvíce zrádná část maturit, protože pokud se silně odkloníš od tématu, tak i přes dobrou práci dostaneš za 5 - tedy k ústním zkouškám samozřejmě jdeš, ale v září budeš muset sloh napsat znovu i pokud uspěješ u ústních.

<br>

### Kdo sloh zadává a hodnotí?
- I když dříve byly slohy zadávány centrálně Cermatem, již pár let tomu už není a zadání vymýšlí přímo učitelé na škole. Škola si pak určuje vlastní termín, kdy slohy zadá (třeba na nějakých školách psali slohy i o týden dřív než jsme psali my).
- Slohy se hodnotí i přímo na škole - primárně sloh opravuje tvůj učitel na češtinu, pokud by ti pak sloh vycházel na 5, sejde se komise a sloh posoudí více učitelů.
- To, že sloh je zadáván školou má několik výhod - zejména učitelé nezvolí styly, které jsou příliš složitá (například líčení či fejeton) a které se u nás neučí (naopak na nějakých jazykových školách jsou tyto styly velmi běžné). Taktéž by se dalo říct, že i obtížnost témat bude o něco nižší (asi učitelé nedají jedno z témat popis Shakespearova života).

<br>

### Kolik mám na sloh času? Jaká je jeho minimálně délka?
- **Čeština:**
    - Standardně 160 minut včetně času pro výběr zadání.
    - Minimálně 250 slov (k dispozici 2 strany jednoho papíru A4).
- **Angličtina:**
    - Standardně 70 minut včetně času pro výběr zadání.
    - Kratší útvar je kolem 60 - 70 slov, delší kolem 120 - 150 slov (za překročení slov se ti můžou odebírat body, na to bacha).

<br>

### Jaké pomůcky jsou povolené?
- **Čeština:**
    - Psací potřeby a pravidla českého pravopisu (jedny jsou k dispozici v učebně, ale doporučuji si vzít vlastní).
- **Angličtina:**
    - Psací potřeby a překladový slovník (může v něm být vysvětlená gramatika, ale ne ukázky slohových útvarů - dopisů apod., taktéž je jeden v učebně).

<br>

### Z kolika a jakých témat si můžu vybrat?
- **Čeština:**
    - K dispozici 6-7 zadání.
    - Zpracování: většinou tam najdeš zprávu, vypravování, článek, charakteristiku, úvahu a dopis.
- **Angličtina:**
    - K dispozici 1 delší zadání (takže si nevybíráš) a 2 kratší (z nich si vybereš jedno).
    - Jednak píšeš dvě práce - delší a kratší text. Jedná se většinou o nějaký popis a dopis / stížnost. My jsme například delší text měli napsat něco o naši škole (byly tam přesně body jaké) a jako kratší jsme si měli vybrat mezi stížností na hotel / nějakému dopisu táborovému vedoucí.


<br>

### Jak se na sloh připravit?
- Problém slohu je ten, že připravit se na něj jde celkem blbě.
- Doporučuji se podívat na internet na témata z jiných škol či co zadával Cermat (ještě když to organizoval) a nanečisto si zkusit něco napsat.
- Není příliš dobrý se učit na všechny styly - já jsem například hlavně natrénoval dopis a článek, nakonec jsem psal článek (u dopisu jsem se bál malého počtu slov kvůli špatnému tématu). Spíše bych tedy doporučoval si zvolit styly, které se ti píšou lépe než ostatní a pořádně se naučit jejich pravidla a to, jak mají vypadat a trénovat je.
- U angličtiny je za mě důležitá spíše rychlost (přeci hodina a 10 minut na 2 témata není tolik). Je taky dobré se podívat na pravidla jak se počítají slova (nikdo vám asi nestrhne body za to, když budete mít o pět slov víc, ale 20 slov navíc už mohou být zbytečně ztracené body). 

<br>

### Co to je čistopis?
- K dispozici máš dva papíry - jeden na vzor (tam si ten sloh napíšeš a nikdo ho nehodnotí) a pak následně přepíšeš vzor na čistopis, který se hodnotí.
- Pokud si věříš, tak můžeš psát rovnou na čistopis, ale u češtiny to určitě nedoporučuji.


<br>

### Co když nedodržím počet slov?
- U češtiny je hranice pro hodnocení 200 slov (takže 199 slov je automaticky za 5). Mezi 200-250 slovy se významně strhávají body, ale stále se to dá udělat.
- U angličtiny je důležité se vejít do rozsahu. Pokud má člověk méně slov, strhávají se body i u jiných kategorií (například za gramatiku - málo slov = není jak hodnotit gramatika..). Pokud napíšeš více slov, tolik bodů se sice nestrhne, ale stejně tam penalizace může být.

<br>

### Kdy se dozvím výsledky?
- Tohle je strašně hloupé a vůbec to vlastně nechápu.. Výsledky se oficiálně dozvíš až během vyhlášování ÚSTNÍCH maturit (to znamená po více jak měsíci!).
- Naštěstí, většina učitelů je normální a dopředu dají vědět, kdo to udělal a kdo ne. Ono dozvědět se u ústních maturit to, že jsi to nedal, by byl celkem velký šok, když už jsi třeba počítal, že to máš.. 

<br>

### Co když se odkloním od tématu? Co když nedodržím styl?
- Toto je dobré si fakt ohlídat a dávat si na to pozor (například, kdybys měl úvahu o tom, jak umělou inteligenci lze využít ve školství a ty budeš psát o tom, jak se umělá inteligence učí, tak i když se to nezdá, je to odklon od tématu a i když zbytek slohu bude dobrý, je dost velká šance, že to neuděláš..).
- U stylu se zaměř na jeho vlastnosti, pokud například napíšeš vyprávění a nebude tam zápletka (či bude velmi povrchní), je to už dějový popis a už to taky nemusíš udělat.

<br>

### Musím mít během didaktických testů oblek?
- Ne, ani většina učitelů ho nemá.