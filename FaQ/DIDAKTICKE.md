# Didaktické testy

### Co to je didaktický test?
- Jedná se o centralizovaný test od Cermatu - to znamená, že všichni maturanti píšou stejnou verzi ve stejnou chvíli a nevyhodnocuje se na škole, ale vyhodnocuje ho centrálně Cermat.
- Stylem je velmi podobný testům u přijímaček na střední. Je ale stavěný jinak - zatímco ty příjímačkové mají za cíl rozdělit uchazeče podle bodů do velmi nadpůrměrných, nadprůměrných, průměrných a podprůměrných, didaktické testy mají za cíl odfiltrovat pouze ty nejhorší.

<br>

### Jak jsou didaktické testy těžké?
- Dle mého názoru se jedná o nejlehčí část maturit. Je vhodné samozřejmě věnovat testům nějakou přípravu, ale testy jsou spíše zaměřené víc na všeobecnou logiku než na znalosti.

<br>

### Kolik mám na didaktický test času?
- **Čeština** - standardně 85 minut.
- **Angličtiny** - standardně 40 (poslech) + 70 (jazyková) minut.
- **Matematika** - standardně 135 minut.
- **Matematika rozšířující** - standardně 150 minut.

<br>

### Na minimálně kolik procent musím testy napsat, abych uspěl?
- **Čeština** - 22 / 50 bodů (44 %).
- **Angličtiny** - 42 / 95 bodů (cca 44 %).
- **Matematika** - 17 / 50 bodů (34 %).
- **Matematika rozšířující** - 17 / 50 bodů (34 %).

<br>

### Co můžu najít u jednotlivých testů?
- Tohle všechno najdeš na stránkách [Cermatu](https://maturita.cermat.cz/menu/maturitni-zkouska/zkousky-spolecne-casti). Každopádně nějak všeobecně:
- **Čeština:**
    - Najdeš tam hromadu textů, které musíš pochopit. Pak něco z literatury (to je ale tuším do 15 % obsahu, takže pokud literatura není tvůj šálek kávy, fakt se bát nemusíš), hodí se umět nějaké základní věci (pády, slovní druhy apod.).
- **Angličtina:**
    - 40 minut je poslech, všechno je pokaždé pak zopakováno (takže to slyšíš 2x). Ta angličtina je fakt strašně primitivní, reálně to udělá i úplný retard.
    - 70 minut je pak jazyková část, kde jsou především delší články ze kterých většinou hledáš nějaké informace. Nakonec je jedno cvičení z gramatiky, kdy vždy ze tří možností vybereš vhodné slovo pasující do textu (takže i když gramatiku fakt neumíš, ale máš angličtinu lehce naposlouchanou, nějak to uděláš, navíc ta gramatiky je jen 15 bodů, důležitější je chápat text).
    - Menší tip: pokud miluješ školní gramofony (rozuměj rádia), je lepší jít do učebny o něco dříve a sednout si do některé z prvních lavic, ať líp slyšíš.
- **Matematika:**
    - Pokud matiku ovládáš, napsat to nebude problém. Výhoda je, že tam je zastoupeno mnoho témat a i pokud něco neovládáš, tak furt máš velmi dobrou šanci na dobrou známku.
- **Matematika rozšiřující:**
    - Prý to je docela hardcore, já jsem tam radši ani nelez, ale pokud si hodně věříš, napsat to samozřejmě jde..


<br>

### Jak se testy známkují?
- Pro rok 2023 to bylo takto:

| Známka:     | 1     | 2     | 3     | 4     | 5     |
|-------------|-------|-------|-------|-------|-------|
| ČJ / AJ:    | >87 % | >73 % | >58 % | >=44 % | <44 % |
| Matematika: | >85 % | >67 % | >49 % | >=33 % | <33 % |

- Na maturitním vysvědčení je ale pouze informace o tom, zda si zkoušku složil (do 4) či ne (5) a procentuální vyjádření, známka ne.

<br>

### Co si můžu vzít za pomůcky?
- U ČJ / AJ jen propisku.
- U matiky ještě kalkulačku (seznam povolených je [zde](../images/kalkulacky_maturita.jpg) - nesmí umět řešit rovnice apod., pokud není tvoje kalkulačka na seznamu, řekni učiteli matematiky či napiš VEN a pošli mu manuál, kalkulačky se ale vždy před zkouškou kontrolují, takže na tohle je nutné myslet včas). Dále si ke zkoušce můžeš vzít rýsovací pomůcky (ty ale u normální matematiky spíše nevyužiješ) a tabulky (ty fakt doporučuji).
- Pokud chceš, můžeš si vzít i analogové hodinky a dát si je vedle sebe na lavici, pokud se nechceš spoléhat jen na hodiny v účebně (víme jak občas fungují..).

<br>

### Jak se na didaktické testy připravit?
- Nejlepší je za mě přímo doma si zkusit napsat pár testů z minulých let a uvidíš, že to nějak půjde. 

<br>

### Kdy se dozvím výsledky?
- Ředitel většinou schválí to, že si záznamové archy můžeš po zkoušce nechat, takže nejlehčí možnost je si to hned po zkoušce srovnat se spolužáky a uvidíš, jak jsi dopadl.
- Do večera většinou už jsou k dispozci neoficiální výsledky, jako například na stránce [novyamos.cz](https://www.novyamos.cz/). Můžeš se taktéž podívat na různé maturantské profily na Instagramu, které publikují výsledky prakticky hned, ale tam je to dobré brát více s rezervou.
- Oficiální výsledky od Cermatu včetně naskenovaného záznamového archu ti přijdou cca za 2 týdny.

<br>

### Mám jít povinně na matiku nebo na angličtinu?
- Mezi povinnými předměty si můžeš zvolit, zda chceš jít na matiku a nebo na angličtinu.
- U matiky máš výhodu, že děláš jen jednu zkoušku - didaktický test - takže žádnou ústní zkoušku a logicky ani sloh.
- Úspěšnost u matiky je ale o dost nižší než u angličtiny, angličtinu ve své podstatě udělá i úplný debil.
- U matiky musíš didaktický test napsat minimálně na 33 %, což je poměrně málo, ale přesto je neúspěšnost docela vysoká.
- Pokud jsi dobrý v matematice (řekněme máš jedničky / dvojky), přípravuješ se ještě například na SCIO testy z matematiky, tak doporučuji spíše zkusit 1 / 2 testy z minulých let a pokud budeš mít slušný výsledek, tak se na angličtinu vykašlat a jít na matiku. Sice i když je angličtina jednoduchá, je to zbytečný stres o svaťáku navíc.
- Pokud si ale u matiky nevěříš, jsi průměrný či podprůměrný a nechceš riskovat, tak doporučuji jít na angličtinu. Je to sice větší opruz, ale je to jednodušší a uděláš to.