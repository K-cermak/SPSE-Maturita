# Vysoké Školy

### Kdy mám začít řešit vysokou? Mám dost času?
- Především, počítej s tím, že vysoké školy neomlouvají! Opravdu se připrav na to, že pokud nestihneš poslat včas přihlášku, tak máš prostě smůlu.
- Ideální je začít řešit vysokou hned na začátku čtvrťáku. Všeobecně, čím dřív vysokou vyřešíš, tím máš víc času na maturitu.

<br>

### Co to je Gaudeamus? Mám na něj jet?
- Gaudeasmus je veletrh vysokých škol. Pokud ještě nemáš totálně jasno, doporučuji se na něj se spolužáky vydat.
- Gaudeasmus probíhá v Brně a Praze (a pro odvážlivce i na Slovensku). V Brně probíhal v říjnu, v Praze až v lednu (což je poměrně pozdě). Většinou trvá celý týden.
- Na Gaudeamu se především můžeš setkat se studenty škol a zeptat se jich na to, co tě zajímá. Je už třeba dobré mít přehled o tom, co chci studovat (jestli IT a nebo mě to třeba láká víc do elektra) a nebát se zeptat. Je dobré se i zkusit zeptat na porovnání školy s jinou (například studenta VUT na porovnání s ČVUT).
- Menší tip - pokud půjdeš k výstavišti a bude tam obrovská fronta, že ani není vidět na pokladny, může se stát, že to je fronta pouze k jedné pokladně. Když to předběhneš, můžeš se pak zařadit do jiné fronty, která je k jiné pokladně a zpravidla je 20x menší a ušetříš si tak hodinu času.

<br>

### Pořádá něco přímo SPŠE o výběru vysoké školy?
- V prosinci 2022 pořádala SPŠE ve spojení s Deltou akci, kdy pozvala bývalé studenty, co jsou nyní na vysokých školách, aby představili jejich školu asi v 10 minutové přednášce. Následně byla možnost se studentů přímo zeptat.
- K vidění tam byly školy většinou technické - ČVUT, VUT, FI MUNI, UHK, UPCE, Matfyz apod.
- Netuším, jestli se bude akce pořádat znova, ale minule na ni byly celkem pozitivní ohlasy.  

<br>

### Kdy mám řešit přihlášky?
- Nejprve bych doporučil si vypsat všechny školy, kam máš zájem jít. Je důležité si přesně poznamenat termín, kdy odeslat přihlášku a kdy jsou případně přijímačky (popřípadě kde třeba berou na SCIO apod.). Některé to mívají velmi brzo (například MUNI už na konci února).
- Není nejmoudřejší hned všude odeslat přihlášky. Za 1 přihlášku platíš mezi 500 - 800 Kč, takže hodit si přihlášky hned na 8 vysokých se může silně prodražit. Já jsem například byl už přijmutý na FI MUNI (kam jsem chtěl více), takže jsem si nedával přihlášku na UHK, kam šlo přihlášku poslat později než na MUNI a ušetřil jsem.

<br>

### Jaké vysoké školy bys mi doporučil?
- Jenom pro upozornění, já jsem ještě na VŠ nebyl, je možný, že za po prvním semestru půjdu na pracák a tady budu dělat hrozně chytrého.. :)

<br>

- **FIT ČVUT v Praze** - prý to tam je slušný masakr, ale všeobecně tam mají nejnovější technologie ze všech škol.
- **FEL ČVUT v Praze** - sice elektro, ale dá se tam dostat na dobrý průměr z matiky, takže taková záchrana. Navíc tam jsou i nějaké programátorské programy. Ale dle slov JEL je to taky masakr.
- **FIT VUT v Brně** - taky masakr, ale výhoda, pokud chceš drill a nerad si sestavuješ předměty a chceš jet podle seznamu.
- **FI MUNI v Brně** - více teoretické, ale studium se dá nastavit hodně dle preferencí (takže záleží na tobě), ale jinak to tam bude asi taky masakr (tam jdu btw.). Jinak asi největší masakr na přijímačky, od nás se tam na jejich přijímačky nedostal nikdo. Prý mají hodně dobrý informační systém. 
- **UHK v Hradci** - dost lidí vzali bez přijímaček, všeobecně to na mě působí celkem pohodově pokud si chceš prohloubit znalosti ze SPŠE, ale asi tě to tolik "nenakopne" jako třeba předchozí školy, ale samozřejmě záleží na tobě.
- **UPCE** - vůbec netuším, ale pár lidí tam od nás taky jde. BAJ to ale celkem trashtalkoval.

<br>

### Je možné se vyhnout přijímacímu řízení?
- Pokud to začneš řešit včas, je mnoho způsobů jak se jim vyhnout. Zejména třeba na FI MUNI a FIT ČVUT je obrovský přetlak u jejich univerzitních testů, které fakt nejsou jednoduché a jde se na ně dost blbě připravit.
- Všeobecně hledej na stránkách univerzity, níže uvedu jen něco, co si pamatuju. 
    - **FI MUNI:**
        - KSI - sada úkolů, které dostáváš (jsou z většího rozpětí témat - od Python webserverů po redstone v Minecraftu). Pokud splníš na určitý počet bodů, vezmou tě bez přijímaček. Je ale důležité se přihlásit dost brzy (ideálně kolem října - listopadu, v prosinci to je už dost pozdě).
        - SCIO z matematiky - stačí 55 percentil (což není překvapivě mnoho - pohodka to ale taky není), navíc máš i s podzimem 4 pokusy, takže narovinu, pokud se chceš dostat sem, běž přes tohle. Je ale možné, že už třeba ten percentil zvýšili.
        - IQ test od Mensy na úrovni 130 + průměr známek do 1.5 - měl jsem 129 :))).
    - **FIT VUT:**
        - IQ test od Mensy na úrovni 129.
    - **FIT ČVUT:**
        - FIKS - podobné KSI, ale daleko více hardcore - je to především o vymýšlení hodně složitých algoritmů.
    - **FEL ČVUT:**
        - Dobrý průměr z matematiky - na nějakých oborech je 1.00, někde je 1.50.
<br>

### Co to jsou SCIO testy?
- Některé vysoké školy buď používají jen SCIO testy (například VUT nemá vlastní přijímačky) a nebo umožňují prominutí na základě výsledků ze SCIO testů. Pravděpodbně budeš psát SCIO testy z matematiky, která je o dost složitější než třeba základní maturita z matematiky.
- Jako výsledek nedostáváš tvůj počet bodů, ale percentil - to znamená, kolik procent lidí bylo horších než ty - pokud máš percentil 90 - 10 % lidí napsalo test lépe než ty, 90 % hůře.
- Test je křížkovací (A - D), ale například oproti maturitě se udělují záporné body, nemáš k dispozici kalkulačku nebo třeba tabulky.

<br>

### Mám zavítat na den otevřených dvěří?
- Myslím, že to není až tak důležité, ale zase je fajn se podívat, jak univerzita vypadá.

<br>

### Jak si mám omluvit absenci z Gaudeamu, dnů otevřených dveří apod.?
- Oficiálně od ředitele jsem měl potvrzené, že každý žák 4. ročníku má k dispozici 2 dny, které může využít k návštěvě vysokých škol apod. Tyto dny mu nejsou započítávány do absence, je ale fajn se ujistit u třídního učitele, jestli se to nezměnilo. 
- Pokud potřebuješ více jak 2 dny, dá se určitě domluvit na osobních důvodech.