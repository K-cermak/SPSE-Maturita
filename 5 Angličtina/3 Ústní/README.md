# Angličtina - Ústní

### Všeobecné informace o ústních můžeš nalézt [zde](../../FaQ/USTNI.md).

> ⚠️⚠️ **Problém s pořadím materiálů**: Veškeré materiály ve složce [`Materiály`](Materiály/) jsme dostávali během roku od PAC. Nevím zda došlo k záměně ze strany PAC, školy nebo někoho jiného, ale papír s tématy od PAC je jiný než ten oficiální školní (sice jsou témata stejná, ale jsou jinak seřazená a jsou tam některé jiné odlišnosti).
<br>

> V materiálech už mám ale naskenované dokumenty seřazené podle seznamu od PAC, takže případně si je přeházej ty. Správný seznam a ten, podle kterého dostaneš otázku u maturity je ale ten v souboru [`AJ - přehled témat.pdf`](AJ%20-%20přehled%20témat.pdf).

<br>

### Jaký je průběh zkoušky?
- **Představení se (1 minuta):**
    - Základní seznámení, většinou se ptá přísedící, jak se jmenuješ, odkud jsi, kolik ti je, co tě baví a tak. Dobrý je začít po výzvě sám (alespoň jak se jmenuješ, odkud jsi, kolik ti je..), když tak se tě pak ještě chvíli přísedící ptá.
- **Otázky (5 minut):**
    - Základní otázky o vylosovaném tématu. Já jsem měl například téma Pardubice, tak se mě ptali, jestli bych chtěl v Pardubicích žít, proč jsem šel sem na školu, co se mi na Pardubicích líbí apod.
- **Popis obrázku (3 minuty):**
    - Vybrat si jeden obrázek a popsat co na něm je. Většinou obrázek souvisí s vylosovanou otázkou (já jsem měl například Zelenou Bránu vyfocenou z Třídy Míru - jedna fotka byla barevná z dneška a druhá černobílá někdy z předminulého století).
    - Následně oba obrázky porovnáš. Pokud je vidět, že nemáš moc co říkat, učitelé se ti většinou snaží pomoct.
- **Téma (6 minut):**
    - Máš mluvit o daném tématu, většinou máš k dispozici pár fotek, které souvisejí s daným tématem (já jsem tam měl fotku nádraží, divadla, zámku a závodiště).
    - Pokud nemáš moc co říkat, učitelé se ti opět snaží pomoct. Celkově jde spíš o ukázání toho, že víš, na co se tě ptají a dokážeš se souvisle bavit než toho, že víš všechny podrobnosti o daném místě.

- Na konci je dobré se anglicky rozloučit a popřát pěkný den, řekl bych, že to mírně zlepší případné hodnocení.

<br>

### Co děláš na přípravě?
- Během 20 minutové přípravy je jednak dobré si udělat nějaké poznámky k obrázkům a udělat si nějaké body, o kterých budeš mluvit v poslední části.
- Navíc máš k dispozici školní slovník, takže v případě že potřebuješ nějaké klíčové slovíčko, které neumíš, tak ho můžeš použít.

<br>

### Mám k dispozici papír či tužku na své poznámky?
- Ano, v lavici je k dispozici papír a obyčejná tužka. Pokud nechceš psát poznámky tužkou, doporučuji si vzít vlastní propisku či fix (je dobré pro jistotu o tom říct učiteli). Papír po konci zkoušky odevzdáváš, během celé zkoušky ho ovšem můžeš používat.

<br>

### Je PAC / BIN v pohodě?
- PAC se relativně ptala a snažila se, aby diskuze plynula dál. Samozřejmě je problém, pokud máš USA a nic moc o USA nevíš a dáš dokupy pár vět, ale pokud něco málo víš, tak to nějak jde.
- Já jsem třeba fakt u pár částí pořádně nevěděl co říkat a celkem jsem myslel, že to nebyla žádná sláva, ale nakonec jsem dostal za 1, takže pokud nedostaneš blok a neřekneš ani slovo, tu 4 nějak dostaneš. Proto narozdíl od matiky tu angličtinu udělá opravdu každý.
- BIN jsem myslel, že bude peklo, ale byla vcelku příjemná, dokonce jsem ji i párkrát rozesmál. Během zkoušky vyplňuje nějaké papíry, takže je vhodné na ni tolik nekoukat, ale zase bát se ji taky není úplně důvod.

<br>

### O kolik jsou reálie těžší než jiná témata?
- Reálie jsou sice oproti takovým těm volným tématům (rodina, cestování, koníčky..) dost na nic, ale zase vysloveně těžké nejsou.
- Problém je, že když se učíte na jiné předměty (hlavně odborné), se pak donutit na ty reálie podívat.
- Určitě je vhodné se na to alespoň trochu kouknout, ale zase, pochybuji, že se vás bude někdo ptát na všechny panovníky z historie Pardubic (oni ty učitelé vás pravděpodbně chtějí nechat pustit a ne totálně udusit).. 

<br>

### Neexistuje nějaký kurz zdarma na internetu?
- Jeden dostupný zdarma je například [tady](https://kubovaenglish.cz/portfolio/online-kurz-maturita-formalita-2023/), na YouTube toho určitě taky najdeš hodně.